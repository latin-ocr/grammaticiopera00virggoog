X PRAEFATIO.

grammatica non tam errori vel ignorantiae illorum
poetarum quam nimiae subtilitati tribuenda sint, qua
legum metricorum ab antiquis poetis statutarum diffi-
cultates rimo et allitteratione, quae vocantur, ascitis
ultro augebant. Accedit, quod haud pauci eorum
elisionem vocalium, caesuram versus heroici semi-
septenariam, versus spondaicos aut omnino asperna
bantur aut perraro ipsi sibi concedebant. Quid mirum,
si necessitate coacti, ut horum vinculorum onus paul·
lulum sublevarent, in rebus grammaticis atque adeo
in prosodicis ac metricis multa sibi sumebant? Quo
spectant inprimis correptio longarum syllabarum prae-
cipue in nominibus propriis vel vocabulis Graecis,
productio brevium maxime in arsi et caesura, rari hiatus,
rariores synizeses et diaereses, alia huius generis.
Ac severissime quidem has leges metricas ano-
nymus ille auctor Vitae S. Verenae Virginis exercuit,
ut qui nimquam hiatum, nunquam elisionem, nun·
quam caesuram semiseptenariam admiserit. Idem
singulos versus Leoninorum modo mediis et extremis
verbis similiter sonantes fecit praeter v. 23, inquo
tribus vocabulis in a exeuntibus accedente quattuor
vocum allitteratione assonantiam quandam efficere
voluisse uidetur. Ac longe maior pars centum tri-
ginta duorum versuum, exquibus hoc poema constat,
singulis syllabis mediis et extremis ita consonat, ut
pro iustis homoeoteleutis bi quoque exitus admittan-
tur: ae- e (79, 122), ens— es (3), ent — et (91),
es - os (29, 30), um -em (11, 21, 60), am - em
(50,104), viginti quinque versus rarius totis binis
syllabis (62, 103), saepius vocalibus tantum binarum
syllabarum similiter sonent, velut 13 (vanis — metal-
lis), 22 (sacram - palmam) etc3 vv. 10 et 45 vel
ternis syllabis (fidei — fideli, fidei — nitenti) conci·
nunt. Media vox versus cum extrema consonans in
semiquinaria caesura ita collocari solet, ut bis terve
in hoc carmine (9, 73, fortasse etiam 50), in semi-

 

